36 L. Ruhl [4

Neminem, qui hoc carmen perlegerit, effugiet longe alienas
ab Homero inesse ei opiniones de praemiis et poenis post mortem
attribuendis defunctorum animiS, quae ipsae quoque nova atque
inaudita natura sunt praeditae. Eorum enim doctrinam, qui ab aliis
post vitam ad alia corpora tran sire animas contendebant, se-
cutus est Pindarus ita, ut, quae vitiis maculatae essent, eas
apud inferos gravissimum iudicium subire exponeret, deinde
autem redire in terram, ubi propter delicta apud inferos admissa
punirentur, dum illae, quae ter utrobique sancte casteque
vivere potuissent, ad beatorum pervenirent insulas ibique
in pratis purpureis felicissimae versarentur et clarissimorum
uterentur heroum consuetudine.

Atque iudicis fungitur munere Ἀνάγκα dea, quae quanta
auctoritate fuerit Maassius l. s. et Dieterichius, Mithras-
Liturgie p. 59 fusius exposuerunt.

Sed quomodo fiat illud iudicium, minime edocemur. Tantum
abest ut singula perspiciamus, ut hoc tantum pro certo affir-
mare possimus, si locum modo propositum perlegerimuS, valere
dirae Necessitatis sententias ad animarum quam dicunt transi-
tionem ita, ut et peractae vitae poscantur rationes atque
imponantur leges instituendae novae. Priusquam autem unde
transtulerit eas opiniones Pindarus coniciamuS, ad Platonem
convertamus,

III

Plato, qui multo planius egit de mortuorum tribunali
et fundamenta ut ita dicam iecit, quibus posteriores possent
aedificium imponere, de iudicio cum metempsychosi coniuncto

 

significat, qui propter honorem deo vicinam nactus est sedem (locos vide a
Rohdio 1. s. collectos). Ceterum de vocis iudicandi significatione uoniam opus
erit ambigere, cum Rhadamanthum alio quodam sensu iudicem appellare
nobis liceat, quod invenisse videtur Schneidewinus (l. s. p. 45): „Pindarus
Elysii heroas quasi praeclaros certatores, qui omnes ἄθλους cum laude pere-
gerint, caputmanusquecoronisornare dicit de sententia Rhadamanthi.
Regnum tenens Saturnus etiam iudicium exercet more regum, assessore tamen
·Rhadamantho, . . hic igitur quasi summus heroum Ἑλλανοδίκαι( Ut bre·
viter comprehendam: Saturnus (et Rhea) et Rhadamanthus in Elysiis
campis beatorum thiaso sunt praefecti neque eos aut unum ex eis de ho-
minum vitiis ferre sententias concludere licet.

