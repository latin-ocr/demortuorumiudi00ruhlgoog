54 . L. num [22

addiderint. Ac mirum, quod quattuor saeculis inde a Platonis
temporibus nulla nec poetarum Graecorum nec oratorum — ut
taceam de rerum scriptoribus — exstant testimonia, quibus
opiniones ante enarratas tanta fuisse auctoritate demonstretur,
ut facile reciperentur. Quamquam enim Atticorum et tragici
et oratores quidam non silentio praeterierunt infernum iudicium,
tamen pauca protulerunt neque apta, quae nobis magno essent
usui. Et post illos omnino desideramus vestigia. Reminiscamur
autem tum Stoicorum et Epicureorum doctrinas
paulatim evaluisse, quae maxime abhorrerent a tali iudicio
post mortem instituendo.1) Hac enim ipsa re factum est, ut
Plutarchus 2> demum longo spatio intermisso primus ad
Platonem rediret, cum in consolatione ad Apollonium missa
proferret omnia ea, quae in Gorgia de mortuorum iudicio leguntur.
Sed vereor inde concludere pro vero habuisse Plutarchum tale
defunctorum tribunal, nam et Pindari et Platonis tantum de anima-
rum post mortem condicionibus sententias enumerat, ut qualem
illi beatam vitam cogitaverint intellegat Apollonius atque speret
filium quoque eam nacturum esse. Plutarchi autem ipsius
minime interfuit explicare a certis iudicibus attribui vitam
beatam eiS, qui sancte vixissent: quod nemo negabit, qui hunc
locum perlegerit. Quare credo Gorgiae verba una ea de causa
esse adhibita, quod in eorum contextu de piis singular i ter
honestan dis Plato locutus erat. Alio enim loco‚3) quo commo-
dissima Plutarcho oblata erat occasio disserendi de iudici0, quale
investigandum nobis proposuimuS, omnino nihil de eis audimus,
quae exspectamus audire. Dico locum de ser. num. vind.
p. 563 D sqq„ ubi, quomodo Plato de Ere Armenio, narrat
Aridaeum quendam Cilicem, quem mortuum putabant, post
tres dies redivivum quae apud inferos vidisset descripsisse.
Non omnia repetam, sed tamen ea, quae insunt in illa narra-
tione spectantque ad iudicium quoddam animarum instituendum.
Eius generis esse affirmabimus, si reminiscimur notarum, quae

 

ἓ) Vide infra p. 75sq.
²) Plutarchum Platonis fuisse imbutum doctrinis satis constat, ut fu-
sius de hac re disserere non opus sit.

⁸) Neque vero est tanta gravitate tertius locus (De' superst. p. 167 A)
ut debeat adhiberi.

 

