90 L. Ruhi [58

Deinde VIII, 102 sq.:

. . . scit iudicis urna
Dictaei verumque potest deprendere Minos.

Tum XI, 570sq.:

Huc mecum ad Manes! Illic quoque pacta reposcam,
si modo Agenorei stat Gnosia iudicis urna . .

Idem poeta in consolatione ad Claudium Etruscum missa
(Silv. III, 3, 13 sqq.):
. . procul hinc, procul ite nocentes
si cui corde nefas tacitum fessique senectus
15 longa patriS, si quis pulsatae conscius unquam
matris et inferna rigidum timet Aeacon urna3
insontes castosque voco . . .

Statius igitur non semper eandem sequitur Graecorum
rationem, cum modo Erebi regem ipsum faciat iudicantem,
modo Aeacum, modo Minoem, modo Gnosium i. e. Rhadamanthum.
Ad Romanorum autem morem spectat urna saepius comme·
morata, et Furiae regis solium circumstantes hic quoque ut
apud reliquos Romanorum poetas inveniuntur. Et memorabile,
quod in Theb. VIII, 27 Minos una cum fratre verendo ex
collegarum assidentium sententia Plutonem retinere conantur,
ne gravius de mortuis iudicet. Fata autem quod animasad
tribunal raptas, pollice damnant, ad gestum pertinet, quo
Romani se velle gladiatorem interfici indicabant.1) Serendi
verbum denique Theb. VIII, 26 positum, nisi fallor, iterum nos
de animis monet vinculis quibusdam alligatis, quae longa serie
ductae ad solium perveniunt Fatis ducentibus.

IV

Iam sequantur auctoreS, qui posterioribus demum fuerunt
temporibus Quorum primum afferam Claudianum, qui
carm. V (in Rufinum II, 456 sqq.) haec habet:

. . . Pater Aeacus horret
intrantemque etiam latratu Cerberus urget.
Tunc animae, quas ille fero sub iure peremit,

 

¹) Vide Friedltinderum, Sitten·Gesch. 11⁵, p. 346.

