47] De mortuorum iudicio 79

Sed redeundum est ad v. 432 sq. :
Nec vero hae sine sorte datae, sine iudice sedes:
quaesitor Minos urnam movet.

’ Ecce tribunal Romanorum more institutum. Nam quae-
sitor quaestionibus praeerat, ut ex Vergilii commentatoribus
discimus: vide Lydum de mag. I, 25 et Servii comm. ad
Aen. VI, 432 „quaesitores sunt, qui exercendis quaestionibus
praesunt“.¹) Sed quid sibi volunt verba: „nec vero sine sorte
datae, sine iudice sedes?“ Servius quidem 1. s. explicat:
„Sine sorte: sine iudicio, traxit autem hoc ex more Romano:
non enim audiebantur causae nisi per sortem ordinatae. nam
tempore, quo causae agebantur, conveniebant omnes — unde
et concilium ait - et ex sorte dierum ordinem accipiebant,
quo post diem tricesimum suas causas exequerentur: unde est
urnam movet“.²) Aliam interpretationem adhibuerunt Ladewig
et Schaper in Vergilii carminum editione commentario in-
structa (ed. XI. a P. Deuticke curata), cum Minoem ex iudi-
cum decuriis eoS, qui ad singulas causas destinarentur agen· ’
daS, urna mota eligere contenderent. Quam sententiam nos
quoque probabimus confisi eiS, quos iam Heyne in excursu
ad Aen. VI. p. 1025 facto locos contulit, qui item ad
iudicum sortitionem spectant.’³) Qua sortitione facta, „silentum
consilium vocat, die dicto citat reos ad iudicium, vitasque et

 

ante Tartarum, ‘Rhadamanthi regnum', versari contendit, dum vivendi tempus
eis destinatum peregerint. Ei autem, qui falso crimine condemnati prae-
matura morte interierunt, eandem sortem nanciscuntur, sed tum demum,
postquam Minos diligentissime novum iudicium de eis instituit, ut cognos-
ceret, utrum rectam sententiam tulissent superi necne. si iure caesi sunt,
opinor, statim ad Rhadamanthum et carceres interiores detruduntur. Sed
nondum puniuntur in illa regione ante Tartarum sita sed superorum tantum
arbitrio damnati iudicium a Minoe iterum institutum exspectant, dum
tempore certo consumpto ad ultimum demum perveniant iudicium. 'Em-
διακρίνει igitur Minos, quod munus ei iam Plato detulerat.

¹) Vide Th. Mommsen, Rom. Staatsrecht II, 1² p. 214 cum adnot. 2
et p. 572 adnot. 23 573 adnot. 1. Vide etiam Ed. Norden, 1. s. p. 239140.

²) Vide Iuven. XIII, 4: ‘gratia fallaci praetoris vicerit urna'.

⁸) „Minos urnam movet, sortitur iudices Male hoc ad causarum sorti-
tionem referunt Serv. al. Poterat vel Senecae imitatio errantes revocare:
Herc. fur. 731 . . . idem alio loco 578. Apud Propertium quoque, ut
videbimus, sedet Aeacus quaesitor et sortitur iudices: IV 11, 193⁴

