9‘8 ”’ n. num ·- [66

VIII

¹Haec habui, quae de Graecorum et Romanorum ultimo
iudicio disputarem. 1) Nunc nonnulla addere mihi liceat, quae
ad Christianorum de ultimo iudicio pertineant opiniones. Quam·
quam enim a patribus ecclesiasticis qui vocantur saepissime
agitur de illo iudicio, tamen nullo fere loco eos in depingendis
formulis antiquorum opiniones esse secutos poteris demon-
strare. ²) Immo contra opiniones philosophorum et poetarum
nobis satis notas pugnant, quippe qui istud iudicium apud
inferos proposuerint. Talia exstant testimonia ad Graecorum
et Romanorum iudicium infernum spectantia satis multa,
quorum nomino Iust Mart. apol. c. 8 qui Platonem citat;
Tatian. c. Gr. p. 6 (ed. Ed. Schwartz); Athenag. legat
pro christ. c. 123 Tertulliau. ad nat. Ι, 19, apol. XXIII3
Lactant. div. inst. ΠΙ, 20 et VII, 22. Ac mirum, quod in
'his Aeacus a Lactantio solo (V ΙΙ, 22) nominatur, cum Minos
et Rhadamanthus omnibus quos citavi locis inveniantur.
*Neque enim eum omissum esse habeo persuasum, quod paulatim
alio munere ornaretur, nam philosophi, quorum imprimis Pla-
{tonem patres ecclesiastici nominant, et poetae fere omnes

 

¹) De Etruscorum iudicio pauca mihi afferre liceat, nam illa quoque
gens has opiniones habuit excultas (vide Dieterichium 1. s. p. 210 adnot. 2). Apud
eos ducunt angeli animam ante Manti tribunal (SpiesiuS‚ Entwickelungs-
geschichte der Vorstellungen nach dem Tode, p. 334). Etrusca tabula quae·
dam conservatur in Museo Britannico, in qua iudicium erat depictum.
Exstat haec pictura edita in Mon. ined. inst. H, tab. 53s543 sequor descrip-
tionem, quae invenitur in Dennisii libro qui inscribitur The cities and
cimeteries of Etruria , in Germanorum linguam converso a Meissnero ,
Lips. 1852, I, p. 289. In sella curuli rex sedebat purpurea toga ornatus,
in capite coronam gestans et sceptrum tenens manibus , iuxta eum regina
stat3 Mantus et Mania vocantur. Post solium viri tres maiores natu erant
collocati, qui mortuorum iudices fuisse videntur. Ab utraque parte deinde
hominum agmen appropinquabat, quorum alios ad tribunal ire, alios autem
in beatorum campos mitti suspicati sunt viri docti. Sed certi quidquam
statuere non licebit in tanta testimoniorum exiguitate.

²) Iudicium e Christianorum sententiis cum alibi planius descriptum in-
venies tum in Orac. Sibyll. ed. Geffcken, H, 214 sqq. et VIII, 217 sqq.

