53] De mortuorum iudicio 85

tamen inferorum tribunali quasi ornamento usus est ad deco·
randas tragoedias.¹) QuaS, cum e Graecorum auctoribus
haustae essent, etiam iudicii opiniones omnes cum a tragicis,
quos tamen paucas sententias huius generis praebere vidimus,
tum ab aliis Graecorum scriptoribus recepisse primo quidem
obtutu coniceres. Testimonia autem, quae exstant, e Romanorum
institutis magis sunt tracta, quamquam Graecorum vestigia
non prorsus deesse videbimus. Iam singula proponam.

Herc. fur. 727 sqq.

Am ph.: Verane est fama inferis
tam sera reddi iura et oblitos sui
sceleris nocentes debitas poenas dare?
730 quis iste veri rector atque aequi arbiter?

Thes: Non unus alta sede quaesitor sedens
iudicia trepidis sera sortitur reis.
aditur illo Cnosius Minos foro
Rhadamanthus illo, Thetidis hoc audit socer.
735 Quod quisque fecit, patitur3 auctorem scelus 2)
repetit suoque premitur exemplo nocens:
vidi cruentos carcere includi duces . . .

739 . . . . quisquis est placide potens
dominusque vitae servat innocuas manus . . ..
742 . . . . longa permensus diu

felicis aevi spatia vel caelum petit
vel laeta felix nemoris Elysii loca
iudex futurus.

Agam. 23sq.

Thyestz Reputemus omneS, quos ob infandas manus
quaesitor urna Cnosius versat reos.

Thyest. 13 sqq.

Tantal.: . . . o quisquis nova
supplicia functis durus umbrarum a r b i t e r

 

1) In chori autem carminibus Seneca veram de morte eisque quae
post eam sint retinet sententiam, ut 111 Troad. 371 sqq. et Phoen. 1441145.
2) Prorsus similis est Octaviae v. 629 sq.:
veniet dies tempusque quo reddet suis
animam nocentem sceleribus,

