88 L. Ruhl [56

qui dat populo iura silenti
Cretaea tenens oppida centum.

Nunc etiam melius intellegemus illa verba cap. XIV:
“Aeacus . . vetat . . et illum altera tantum parte au-
dita condemnat et ait: A'c' κε πάθοι.“

Inseram hoc loco Valerium Flaccum, licet minus
expresse quam ceteri de iudicio homines post mortem exspec-
tante disseruerit. Argonauticorum enim libro tertio inde a
v. 378 Mopsus animarum post vitam condiciones exorditur
exponere, imitatus Vergilii Aen. VI, 724 sqq., ubi Anchises
apud inferos similia edocet filium. In his Valerius praeter
Vergilium Stoicorum de animis praecepta respexit , denique
nonnulla ipse addidit, imprimis v. 383 sqq.: ¹)

. . nec in ventos nec in ultima solvimur ossa3
ira manet, duratque dolor. cum deinde tremendi
385 ad solium venere Iovis questuque nefandam
edocuere necem, patet ollis ianua leti
atque iterum remeare licet; comes una sororum} additur . .

Res est de pugna commissa inter Minyas et Argonautas
utrisque invitis, Quorum qui interfecti sunt, ad I ovis Stygii,
ut apparet e versu 398, perveniunt tribunal et illi narrant,
quo fato necati sint. Iuppiter deinde, ut redeant eis permittit.
Quod autem animas necem edocere i. e. accusationem quandam
proferre audimus et a Iove remitti in terram, ut Furia una
comitante daemonum modo sonteS, i. e. interfectores
implicent poenis, concludere licebit a Iove iudicis munere
ornato eas examinari ita, ut saepius iam vidimus. Sed plura
quaerentes reperiendo destituimur. 2)

Aeque atque apud Valerium apud Silium Italicum
(Pun. XIII, 601 sqq.) Pluto ipse constitutus est arbiter:

 

¹) Sic Langen in ed. Argon. ab ipso cur. et comm. instr. p. 241
(Berl. Stud. zur 111888. Phil. u. Arch. Ι, 1897).

²) Vide etiam Τ on deru m, Die Unterwelt nach Val. Flaccus (Progr-
Bohmisch-Leipa 1880) p. 5.

