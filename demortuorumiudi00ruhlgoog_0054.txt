’78 L. Ruhl [46

quaesitor Minos urnam movet; ille silentum
consiliumque ¹) vocat vitasque et crimina discit.

Per proxima deinde loca eo pervenit, ubi se via findit
in ambas (v. 540):

dextera, quae Ditis magni sub moenia tendit,
hac iter Elysium nobiS, at laeva malorum
exercet poenas et ad impia Tartara mittit.

548 Respicit AeneaS, subito et sub rupe sinistra “
moenia lata videt triplici circumdata muro,

566 Gnosius haec Rhadamanthus habet durissima regna,
castigatque auditque dolos subigitque fateri,
quae quis apud superos furto laetatus inani
distulit in seram commissa piacula mortem.

570 Continuo sontis ultrix accincta flagello
Tisip hon e quatit insultans torvosque sinistra
intentans anguis vocat agmina saeva sororum.

Neque iam iterum de Vergili Necyia disputandum est, in
qua et Stoicorum et Platonis, hoc est Orphicorum et Pytha-
goricorum doctrinas confluxisse Dieterichius imprimis (l. s.
inde a p. 150) et Norden (in Hermae vol. 28 p. 360 sqq.) op-
time demonstraverunt. 2) Praeterea quae prolata sunt a viris
illis doctissimiS, non valent ad quaestionem nostram absol-
vendam. Mirum ver0, quod poeta Minoem et Rhadamanthum
diversas regiones fecit habitantes, licet Minois sedes non certius
definiatur, ut suum quisque regnum teneat ibique iudicis
officium exerceat. Et memorabile est Minoem de eis solum
iudicare, qui falso crimine capitis damnati sunt eisque, si re
vera insontes interfectos esse cognoverit, attribuere sedes a
ceteris defunctorum generibuS, quae enumerantur, discretas. 3)

 

1) Sic Norden, 1. 3. p. 240; concilium traditur.

²) Vide etiam Schmekelium, Phil. d. mittl. Stoa p. 451. Nunc
adhibendus est Eduardi Norden liber (Vergil, Buch VI) p. 19 sqq.

³) Multa disputavere de hoc loco Ε. Norden (Hermae 1. s. p. 373, 388
adnot. 3, p. 3143 vide nunc: Vergil, Buch VI p. 11 sq.) et A. Dieterich l. 3.
p. 151 sqq. Ac mihi persuasit Ε. Norden, qui quinque mortuorum genera
non morte naturali, ut ita dicam, vita excessisse ideoque in regione sita

 

