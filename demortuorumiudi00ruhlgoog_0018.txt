42 L. Ram [10

accusatum impetrabit. Deinde nihil habeo, cur Minoi ceterisque
aliud atque in Gorgia officium attribuam. Tum si quis offen-
derit in tanto iudicum numero, ad Aegyptios eum mitto, quorum
quadraginta quinque apud inferos fuisse scimusl) Accedit de-
nique — et summi mihi id esse videtur momenti — quod ex
aliis quoque libris iu s t o s ultimo die de iniustis ferre sen-
tentiam apparet: Christianorum dico. 2) Quorum testimonia
sunt haec: Matth. 19, 28; Luc. 22, 303 epist. I ad Corinth.
missa 6, 2, 3: οὐκ οἴδατε ὅτι οἱ ἅγιοι τὸν κόσμον κρινοῦσι,·

. . οὐκ οἴδατε, ὅτι ἀγγέλους κρινοῦμεν,· Praeterea L u ciani
vide locum hunc (Ver. hist. II 6): καὶ τοῖς συνέδροις ἐκοινοῦτο
(scil. ὃ Ῥαδάμανθυς) περὶ ἡμῶν. συνήδρευον δὲ ἄλλοι τε πολλοὶ
καὶ Ἀριστείδης ὃ δ ίκαιο ς ὃ Ἀθηναῖος, 3) ubi eadem subest
sententia. Quae cum ita sint, ut Plato, cuius valde exculta
est religi0‚ simile quid sentiret nonne potuit fieri? Neque
igitur adsentior Rohdio, si iustos in Apologia laudatos de litibus
inter mortuos ipsos exortis iudicare putat.

Iam ad Minoem Aeacum Rhadamanthum redeamus, quorum
primus quasi suprema potestate est praeditus diiudicandi‚ si quae
dubiae deliberantur causae et collegae, ne perspiciant eas difficul-
tatibus nescio quibus impediuntur. Solus igitur tenet aureum scep-
trum, Aeaco autem et Rhadamantho ῥάβδοι attribuuntur. Iuncti
sedent in prato quodam, unde proficiscuntur duae viae, quarum
sinistra ad Tartarum ducuntur animae, dextra vero ad Ely-
sios campos. Quem locum quoniam in Re publica τόπον τινὰ
δαιμόνιον appellat Plato, ubi fauces altera ad terram vel melius
sub terram, altera ad caelum vergunt, aliam rationem in Gorgia,
aliam in Re publica secutus esse videtur philosophus. Attamen
idem forum esse in utroque dialogo iam Pro clus commen-
tariis in Platonis de Re publ. libros conscriptis nobis explicavit
(ed. Kroll II p. 132 sq.): Τὸ μὲν οὖν τὸν δαιμ όνιον τόπον δικα-
στικὸν εἶναι τόπον . . δῆλον, . . τὸ δὲ μηδὲν τοῦτον διαφέρειν τῆς
τριόδου τὸν ἐν Γοργίᾳ μῦθον ἡμᾶς διδάσκειν φήσομεν. ἐν γὰρ
τῇ τριόδῳ καθῆσθαί φησιν ἐκεῖνος (ὃ Ἀρμ.) τοὺς δικαστάς·

 

¹) Testis Wiedemannus p. 131.

⁹) Vide Herzogii et Hauckii librum qui inscribitur ‘Realencyclopiidie
fiir protest. Theologie’ s, v. “Gericht“.

⁸) Vide infra p. 63.

 

