35] De mortuorum iudicio ⁵ 67

Quaesitor¹) in alto
conspicuus solio pertemptat crimina Minos
et iustis dirimit sontes Quos nolle fateri
viderit, ad rigidi transmittit verbera fratris.
480 Nam iuxta Rhadamanthus agit. Cum gesta superni
curriculi totosque diu perspexerit actus
exaequat damnum meritis et muta ferarum
cogit vincla pati. Truculentos ingerit ursis
praedonesque lupis3 fallaces vulpibus addit.
491 Quos ubi per varias annis ter mille figuras
egit Lethaeo purgatos flumine, tandem
rursus ad humanae revocat primordia formae.

Iam de Pindari et Platonis iudicio cum metempsychosi
coniuncto antea ita disputavimus, ut nemini, quin inde hauserit
hic poeta dubium esse possit. Nam quae ibi haud ita clare ex-
posita erant, animarum peregrinationes ab iudicibus et puniendi
et purgandi causa imponi, 1110 planis et expressis verbis optime
vides descripta in versibus modo allatis

VI

Animarum transeundi rationibus neglectiS, quas sectarum
quarundam proprias sententias fuisse audimUS, a Graecorum
tragicis et oratoribuS, quos nunc mihi proposui tractan-
dos, aeque atque a Platone notionem iudicii inferni crederes
ita esse excultam, ut ab eis quoque, quas quisque vivus impune
iniurias commisisset, earum mortuum apud inferos poenam
daturum esse iudicibus ibi institutis affirmaretur. Sed mirum,
quam pauca huius opinionis vestigia in tanta et fabularum
et orationum, quae quidem integrae aut ex parte adhuc ser-
vatae sint, multitudine inveniantur.

Iam Aeschyli locos proferam. In Supplicibus
Danaus eum, qui mulierem invitam patre invito in matrimo-
nium duxerit, in Orco gravissimam poenam subiturum esse
exponit v. 218 sqq. (Kirchh.):

 

1) Verbum depromptum e Verg. Aen. VI, 432.

